TITUS PETRONIUS ARBITER

familia nudas expedit manus, ac ne ancillarum quidem ,

clamor aciem destituit, uno tantum gubernatore reli-
cturum se navis ministerium denuntiante, si non desinat
rabies libidine perditorum collecta. Nihilo minus
tamen perseverat dimicantium furor, illis pro ultione,
nobis pro vita pugnantibus. Multi ergo utrinque sine
morte labuntur, plures cruenti vulneribus referunt
veluti ex proelio pedem, nec tamen cuiusquam ira
laxatur. Tunc fortissimus Giton ad virilia sua admovit
novaculam infestam, minatus se abscisurum tot mise-
riarum causam, inhibuitque Tryphaena tam grande
facinus non dissimulata missione. Saepius ego cultrum
tonsorium super iugulum meum posui, non magis me
occisurus, quam Giton, quod minabatur, facturus.
Audacius tamen ille tragoediam implebat, quia sciebat
se illam habere novaculam, qua iam sibi cervicem
LO praeciderat. Ι Stante ergo utraque acie, cum appareret

futurum non tralaticium bellum, aegre expugnavit
gubernator, ut caduceatoris more Tryphaena indutias
faceret. Data ergo acceptaque ex more patrio fide
praetendit ramum oleae a tutela navigii raptum, atque
in colloquium venire ausa

“Quis furor” exclamat “pacem convertit in arma?

Quid nostrae meruere manus? Non Troius heros

hac in classe vehit decepti pignus Atridae,

nec Medea furens fraterno sanguine pugnat.

Sed contemptus amor vires habet. Ei mihi, fata

hos inter fluctus quis raptis evocat armis?
222

