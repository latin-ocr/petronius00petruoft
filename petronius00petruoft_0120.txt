53

TITUS PETRONIUS ARBITER,

cenam. Ceterum laudatus Trimalchio hilarius bibit
et iam ebrio proximus “Nemo ” inquit “vestrum rogat
Fortunatam meam, ut saltet? Credite mihi: cordacem
nemo melius ducit.'’

Atque ipse erectis supra frontem manibus Syrum
histrionem exhibebat concinente tota familia: μάδεισ.
περιμάδεια. Et prodisset in medium, nisi Fortunata
ad aurem accessisset3 [et] credo, dixerit non decere
gravitatem eius tam humiles ineptias. Nihil autem
tam inaequale erat3 nam modo Fortunatam verebatur,
modo ad naturam suam revertebatur.1

Et plane interpellavit saltationis libidinem actua—
rius, qui tanquam urbis acta recitavit: “V11. kalendas
sextiles: in praedio Cumano, quod est Trimalchionis,
nati sunt pueri xxx, puellae xm sublata in horreum
ex area tritici millia modium quingenta3 boves domiti
quingenti. Eodem die: Mithridates servus in crucem
actus est, quia Gai nostri genio male dixerat. Eodem
die: in arcam relatum est, quod collocari non potuit,
sestertium centies. Eodem die: incendium factum
est in hortis Pompeianis, ortum ex aedibus Nastae
vilici.'' ,“Quid?'’ inquit Trimalchio “quando mihi
Pompeiani horti empti sunt?” “Anno priore'‘ inquit
actuarius “et ideo in rationem nondum venerunt.”
Excanduit Trimalchio et “Quicunque'’ inquit “mihi
fundi empti fuerint, nisi intra sextum mensem sciero,

¹fortunatam suam revertebatur modo ad naturam MSS„
corrected by Heinsius and Buecheler.

92

