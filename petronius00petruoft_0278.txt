TITUS PETRONIUS ARBITER

tum me putatis esse aut lapidariam navem? Ho-
minis operas locavi, non caballi. Nec minus liber sum
quam vos, etiam si pauperem pater me reliquit.”
Nec contentus maledictis tollebat subinde altius
pedem et strepitu obsceno simul atque odore viam
implebat. Ridebat contumaciam Giton et singulos
crepitus eius pari clamore prosequebatur . . .

118LOl “Multos [inquit Eumolpos, o] iuvenes carmen
decepit. Nam ut quisque versum pedibus instruxit
sensumque teneriorem verborum ambitu intexuit,
putavit se continuo in Heliconem venisse. Sic forensi-
bus ministeriis exercitati frequenter ad carminis tran-
quillitatem tanquam ad portum feliciorem¹ refugerunt,
credentes facilius poema exstrui posse, quam contro-
versiam sententiolis ribrantibus pictam. Ceterum

neque generosior spiritus vanitatem² amat, neque con-

cipere³ aut edere partum mens potest nisi ingenti
flumine litterarum inundata. Refugiendum est ab omni
verborum, ut ita dicam, vilitate et sumendae voces a
plebe semotae,¹¹ ut fiat ‘ odi profanum vulgus et arceo.’
Praeterea curandum est, ne sententiae emineant extra
corpus orationis expressae, sed intexto vestibus colore
niteant. Homerus testis et lyrici Romanusque Ver-
gilius et Horatii curiosa felicitas. Ceteri enim aut
non viderunt viam, qua iretur ad carmen, aut visam⁸
timuerunt calcare. Ecce belli civilis ingens opus

¹feliei0rem cod. Messaniensis: faciliorem other MSS.

²vanitatem cod. Messaniensis: sanitatem other MSS.

⁸concipere cod. Bemensis: conspicere L: conspici 0.
⁴semotae Buecheler: summotae.

⁵ visam Faber: versum.

250

