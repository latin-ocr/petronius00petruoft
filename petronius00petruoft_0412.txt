LUCI US ANNAEUS SENECA

et ad hoc unum satis firmae, quo decollare homines
⁷, solebat, iusserat illi collum praecidi. Putares omnes
ἶ illius esse libertos: adeo illum nemo curabat. Tum
Hercules “audi me '' inquit “tu desine fatuari. Venisti
hue, ubi mures ferrum rodunt. Citius mihi verum, ne
tibi alogias excutiam.’' Et quo terribilior esset, tragi-

cus fit et ait:

“exprome propere, sede qua genitus eluas,
hoc ne peremptus stipite ad terram accidas;
haec clava reges saepe mactavit feros.

Quid nunc profatu vocis incerto sonas?

Quae patria, quae gens mobile eduxit caput?
Edissere. Equidem regna tergemini petens
longinqua regis, unde ab Hesperio mari
Inachiam ad urbem nobile advexi pecus,

vidi duobus imminens fluviis iugum,

quod Phoebus ortu semper obverso videt,
ubi Rhodanus ingens amne praerapido fluit,
Ararque dubitans, quo suos cursus agat,
tacitus quietis adluit ripas vadis.

Estne illa tellus spiritus altrix tui?’'

Haec satis animose et fortiter, nihilo minus mentis
384

