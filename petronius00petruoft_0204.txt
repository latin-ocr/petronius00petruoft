TITUS PETRONIUS ARBITER

robora, minacem quae figurarent¹ equum.
Aperitur ingens antrum et obducti specus,
qui castra caperent. Huc decenni proelio
irata virtus abditur, stipant graves

Danai recessus, in suo voto latent.

Ο patria, pulsas mille credidimus rates
solumque bello liberum: hoc titulus fero
incisus, hoc ad furta² compositus Sinon
firmabat et mens semper3 in damnum potens.

Iam turba portis libera ac bello carens
in vota properat. Fletibus manant genae
mentisque pavidae gaudium lacrimas habet,
quas metus abegit. Namque Neptuno sacer
crinem solutus omne Laocoon replet
clamore vulgus. Mox reducta cuspide
uterum notavit, fata sed tardant manus,
ictusque resilit et dolis addit fidem.

Iterum tamen confirmat invalidam manum
altaque bipenni latera pertemptat. Fremit
captiva pubes intus et, dum murmurat,
roborea moles spirat alieno metu.

Ibat iuventus capta, dum Troiam capit,
bellumque totum fraude ducebat nova.

Ecce alia monstra: celsa qua Tenedos mare
dorso replevit, tumida consurgunt freta
undaque resultat scissa tranquillo minor,
qualis silenti nocte remorum sonus
longe refertur, cum premunt classes mare
pulsumque marmor abiete imposita gemit.
Respicimus: angues orbibus geminis ferunt

ad saxa fluctus, tumida quorum pectora
¹ figurarent Pithoeus, Tomaesius: figurabat.
¹ furta Buecheler : fata.
⁸ mens semper cod. Autissiodurensis .· mendatium semper

cod. Paris. 6842 D .· mendacium other MSS.
1 76

