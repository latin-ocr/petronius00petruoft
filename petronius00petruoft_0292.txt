TITUS PETRONIUS ARBITER

est locus Herculeis aris sacer: hunc nive dura
claudit hiemps canoque ad sidera vertice tollit.
caelum illinc cecidisse putes: non solis adulti¹
mansuescit radiis, non verni temporis aura,
sed glacie concreta rigent hiemisque pruinis: 150
totum ferre potest umeris minitantibus orbem,
Haec ubi calcavit Caesar iuga milite laeto
optavitque² locum, summo de vertice montis
Hesperiae campos late prospexit et ambas
intentans cum voce manus ad sidera djxit:
‘ Iuppiter omnipotens, et te,3 Saturnia tellus,
armis laeta meis olimque onerata triumphis,
testor, ad has acies invitum accersere Martem,

LO invitas me ferre manus. Sed vulnere cogor,
pulsus ab urbe mea, dum Rhenum sanguine tinguo,
dum Gallos iterum Capitolia nostra petentes 161
Alpibus excludo, vincendo certior exsul.
Sanguine Germano sexagintaque triumphis
esse nocens coepi. Quanquam quos gloria terret,
aut qui sunt qui bella vident? Mercedibus emptae
ac viles operae, quorum est mea Roma noverca.
At4 reor, haud impune, nec hanc sine vindice dextram
vinciet ignavus. Victores ite furentes,
ite mei comites, et causam dicite ferro.
Namque omnes unum crimen vocat, omnibus una 170
impendet clades. Reddenda est gratia vobis,
non solus vici. Quare, quia poena tropaeis
imminet et sordes meruit victoria nostra,

¹ adulti cod. Messaniensis: adusti other MSS.
²optavit margin ofL: oravit.

⁸te Buecheler: tu L: eu O.

⁴at Heinsius .· ut.

264

