TITUS PETRONIUS ARBITER

Itaque vigiles, qui custodiebant vicinam regionem, rati
ardere Trimalchionis domum, effregerunt ianuam
subito et cum aqua securibusque tumultuari suo iure
coeperunt. Nos occasionem opportunissimam nacti
Agamemnoni verba dedimus raptimque tam plane
quam ex incendio fugimus.

79 L Ι Neque fax ulla in praesidio erat, quae iter aperiret
errantibus, nec silentium noctis iam mediae promitte-
bat occurrentium lumen. Accedebat huc ebrietas et
imprudentia locorum etiam interdiu obfutura.1 Itaque
cum hora paene tota per omnes scrupos gastrarumque
eminentium fragmenta traxissemus cruentos pedeS,
tandem expliciti acumine Gitonis sumus. Prudens
enim [pridie], cum luce etiam clara timeret errorem,
omnes pilas columnasque notaverat creta, quae²
lineamenta evicerunt spississimam noctem et notabili
candore ostenderunt errantibus viam. Quamvis non
minus sudoris habuimus etiam postquam ad stabulum
pervenimus. Anus enim ipsa inter deversitores diutius
ingurgitata ne ignem quidem admotum sensisset. Et
forsitan pernoctassemus in limine, ni tabellarius
Trimalchionis intervenisset X vehiculis dives. Non
diu ergo tumultuatus stabuli ianuam effregit et nos
per eandem intro3 admisit. . .’

Qualis nox fuit illa, di deaeque,
quam mollis torus. Haesimus calentes
et transfudimus hinc et hinc labellis
errantes animas. Valete, curae
mortalis. Ego sic perire coepi.

¹ obfutura Buecheler: obscura.

²ereta, quae Puteanus: certaque.
³ intro Bourdelot .· terram.

.56

