LUCIUS ANNAEUS SENECA .

occisum vidisset. Ab hoc ego quae tum audivi, certa
clara affero, ita illum salvum et felicem habeam. P ί

2 Iam Phoebus breviore via contraxerat ortum
lucis, et obscuri crescebant tempora somni,
iamque suum victrix augebat Cynthia regnum,
et deformis hiemps gratos carpebat honores
divitis autumni, iussoque senescere Baccho
carpebat raras serus vindemitor uvas.

Puto magis intellegi, si dixero: mensis erat October,
dies III idus Octobris. Horam non possum certam
tibi dicere, facilius inter philosophos quam inter horo-
logia conveniet, tamen inter sextam et septimam erat.
“Nimis rustice” inquies: “cum omnes poetae, non
contenti ortus et occasus describere, ut etiam medium
diem inquietent, tu sic transibis horam tam bonam?’'

lam medium curru Phoebus diviserat orbem
et propior nocti fessas quatiebat habenas
obliquo flexam deducens tramite lucem:

8 Claudius animam agere coepit nec invenire exitum
poterat. Tum Mercurius, qui semper ingenio eius
delectatus esset, unam e tribus Parcis seducit et ait:
“Quid, femina crudelissima, hominem miserum tor-

queri pateris? Nec unquam tam diu cruciatus cesset?

³So MSS: Buecheler orbem unnecessariht.
872

