TITUS PETRONIUS ARBITER

duravi interrogare illum interpretem meum, quod1 me
torqueret. At ille: “ Plane etiam hoc servus tuus indi-
care potest3 non enim aenigma est, sed res aperta. Hic
aper, cum heri summa cena eum2 vindicasset, a convivis
dimissus est; itaque hodie tanquam libertus in convi—
vium revertitur.'' Damnavi ego stuporem meum et
nihil amplius interrogavi, ne viderer nunquam inter
honestos cenasse.

Dum haec loquimur, puer speciosus, vitibus hederis-
que redimitus, modo Bromium, interdum Lyaeum
Euhiumque confessus, calathisco uvas circumtulit et
poemata domini sui acutissima voce traduxit. Ad
quem sonum conversus Trimalchio “Dionyse'’ inquit
“liber esto.'' Puer detraxit pilleum apro capitique
suo imposuit. Tum Trimalchio rursus adiecit: “ Non

negabitis me ’' inquit “habere Liberum patrem.'' ⁵

Laudavimus dictum Trimalchionis et circumeuntem
puerum sane perbasiamus.

Ab hoc ferculo Trimalchio ad lasanum surrexit.
Nos libertatem sine tyranno nacti coepimus invitare
convivarum sermones. Dama³ itaque primus cum pata-
racina poposcisset, “Diei'’ inquit “nihil est. Dum
versas te, nox fit. Itaque nihil est melius, quam de
cubiculo recta in triclinium ire. Et mundum frigus
habuimus. Vix me balneus calfecit. Tamen calda
potio vestiarius est. Staminatas duxi, et plane matus
sum. Vinus mihi in cerebrum abiit.’'

¹ quod Buecheler: quid.
²cena eum Buecheler: cenam.
³ Damas Heinsius: clamat.

66

