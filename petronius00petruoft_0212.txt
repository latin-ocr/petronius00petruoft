93

TITUS PETRONIUS ARBITER

bernium recepissem Ascylti parem. Instat Eumolpus,
et cum puer illi potionem dedisset, “ Malo te ’' inquit
“quam balneum totum ’³ siccatoque avide poculo ne-
gat sibi unquam acidius fuisse. “ Nam et dum lavor”
ait “paene vapulavi, quia conatus sum circa solium
sedentibus carmen recitare, et postquam de balneo
tanquam de theatro eiectus sum, circuire omnes angu-
los coepi et clara voce Encolpion clamitare. Ex altera
parte iuvenis nudus, qui vestimenta perdiderat, non
minore clamoris indignatione Gitona flagitabat. Et
me quidem pueri tanquam insanum imitatione petu-
lantissima deriserunt, illum autem frequentia ingens
circumvenit cum plausu et admiratione timidissima.
Habebat enim inguinum pondus tam grande, ut ipsum
hominem laciniam fascini crederes. O iuvenem labo-
riosum: puto illum pridie incipere, postero die finire.
Itaque statim invenit auxilium3 nescio quis enim,
eques Romanus ut aiebant infamis, sua veste errantem
circumdedit ac domum abduxit, credo, ut tam magna
fortuna solus uteretur. At ego ne mea quidem vesti-
menta ab officioso custode recepissem, nisi notorem
dedissem. Tanto magis expedit inguina quam ingenia
fricare.” Haec Eumolpo dicente mutabam ego fre-
quentissime vultum, iniuriis scilicet inimici mei hilaris,
commodis tristis. Utcunque tamen, tanquam non agno-
scerem fabulam, tacui et cenae ordinem explicui . . .

“ Vile est, quod licet, et animus errori intentus¹
iniurias diligit.

¹ errori intentus Buecheler: errore lentus.
184

