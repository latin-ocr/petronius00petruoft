TITUS PETRONIUS ARBITER

ct cum illi pueri dicerent: Σίβυλλα, τί θὲλεις; re-
spondebat illa: οἷποθανεῖν θέλω.”

Nondum efflaverat omnia, cum repositorium cum
sue ingenti mensam occupavit. Mirari nos celeritatem
coepimus et iurare, ne gallum quidem gallinaceum
tam cito percoqui potuisse, tanto quidem magis, quod
longe maior nobis porcus videbatur esse, quam paulo
ante aper fuerat. Deinde magis magisque Trimalchio
intuens eum “Quid? quid?'' inquit “porcus hic non
est exinteratus? Non mehercules est. Voca, voca
cocum in medi0.'' Cum constitisset ad mensam cocus
tristis et diceret se oblitum esse exinterare, “quid?
oblitus?'’ Trimalchio exclamat “Putes illum piper
et cuminum non coniecisse. Despolia.'' Non fit
mora, despoliatur cocus atque inter duos tortores
maestus consistit. Deprecari tamen omnes coeperunt
et dicere: “Solet fieri; rogamus, mittas3 postea si
fecerit, nemo nostrum pro illo rogabit.’' Ego, crude-
lissimae severitatis, non potui me tenere, sed inclina-
tus ad aurem Agamemnonis “plane’' inquam “hic
debet servus esse nequissimus; aliquis oblivisceretur
porcum exinterare? Non mehercules illi ignoscerem,
si piscem praeterisset.’' At non Trimalchio, qui re-
laxato in hilaritatem vultu “Ergo'' inquit “quia tam
malae memoriae es, palam nobis illum exintera.''
Recepta cocus tunica cultrum arripuit porcique ven-
trem hinc atque illinc timida manu secuit. Nec mora,

‘26

