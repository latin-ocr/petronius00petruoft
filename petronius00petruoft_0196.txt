L

85

TITUS PETRONI US ARBITER

curant, nihil volunt inter homines melius credi, quam
quod ipsi tenent. Insectantur1 itaque, quacunque
ratione possunt, litterarum amatores, ut videantur
illi quoque infra pecuniam positi” . . .

Ι ‘Nescio quo modo bonae mentis soror est pauper-
tas'’ . . .

“ Vellem, tam innocens esset frugalitatis meae
hostis, ut deliniri posset. Nunc veteranus est latro
et ipsis lenonibus doctior'' . . .

“ In Asiam cum a quaestore essem stipendio eductus,
nospitium Pergami accepi. Ubi cum libenter habi-
tarem non solum propter cultum aedicularum, sed
etiam propter hospitis formosissimum filium, excogitavi
rationem, qua non essem patri familiae suspectus
amator. Quotiescunque enim in convivio de usu
formosorum mentio facta est, tam vehementer ex-
candui, tam severa tristitia violari aures meas obsceno
sermone nolui, ut me mater praecipue tanquam unum
ex philosophis intueretur. Iam ego coeperam ephebum
in gymnasium deducere, ego studia eius ordinare, ego
docere ac praecipere, ne quis praedator corporis ad-
mitteretur in domum . . .

Forte cum in triclinio iaceremus, quia dies sollemnis
ludum artaverat pigritiamque recedendi imposuerat
hilaritas longior, fere circa mediam noctem intellexi
puerum vigilare. Itaque timidissimo murmure votum
feci et ‘domina' inquam ‘Venus, si ego hunc puerum
basiavero, ita ut ille non sentiat, cras illi par colum-
barum donabo? Audito voluptatis pretio puer ster-
tere coepit. Itaque aggressus simulantem aliquot
basiolis invasi. Contentus hoc principio bene mane
surrexi electumque par columbarum attuli expectanti

¹ insectantur Buecheler .· iactantur.

168

