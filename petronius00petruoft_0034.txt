TITUS PETRONIUS ARBITER

mum auditoribus fore: nec enim aliter impetrabunt
quod petunt, nisi quasdam insidias auribus fecerint: sic
eloquentiae magister, nisi tanquam piscator eam impo-
suerit hamb escam, quam scierit appetituros esse pisci-
culos, sine spe praedae morabitur in scopulo. Quid ergo
est ? Parentes obiurgatione digni sunt, qui nolunt liberos
suos severa lege proficere. Primum enim sic ut omnia,
spes quoque suas ambitioni donant. Deinde cum ad
vota properant, cruda adhue studia in forum pellunt
et eloquentiam, qua nihil esse maius confitentur,
pueris induunt adhuc nascentibus. Quod si paterentur
laborum gradus fieri, ut studiosi iuvenes lectione
severa irrigarentur, ut sapientiae praeceptis animos
componerent, ut verba atroci stilo effoderent, ut quod
vellent imitari diu audirent, ut persuaderent¹ sibi nihil
esse magnificum, quod pueris placeret: iam illa grandis
oratio haberet maiestatis suae pondus. Nunc pueri in
scholis ludunt, iuvenes ridentur in foro, et quod utro-
que turpius est, quod quisque perperam didicit, in
senectute confiteri non vult. Sed ne me putes impro-
basse schedium Lucilianae humilitatis, quod sentio, et
ipse carmine effingam:

Artis severae si quis ambit² effectus

mentemque magnis applicat, prius mores

frugalitatis lege poliat exacta.

Nec curet alto regiam trucem vultu

cliensve cenas impotentium captet,

nee perditis addictus obruat vino

¹ut persuaderent added by Buecheler.
² ambit margin ed. of Tornaesius: amat.

6

