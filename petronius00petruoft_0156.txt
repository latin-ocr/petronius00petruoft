68

TITUS PETRONIUS ARBITER

et reticulum aureum, quem ex obrussa esse dicebat.
Notavit haec Trimalchio iussitque afferri omnia et
“Videtis ” inquit “mulieris compedes: sic nos barcalae
despoliamur. Sex pondo et selibram debet habere.
Et ipse nihilo minus habeo decem pondo armillam ex
millesimis Mercurii factam.” Ultimo etiam, ne mentiri
videretur, stateram iussit afferri et circumlatum ap-
probari pondus. Nec melior Scintilla, quae de cervice
sua capsellam detraxit aureolam, quam Felicionem
appellabat. Inde duo crotalia protulit et Fortunatae
in vicem consideranda dedit et ‘⁶ Domini'’ inquit “mei
beneficio nemo habet meliora.” “Quid?” inquit Ha-
binnas “excatarissasti me, ut tibi emerem fabam vi-
tream. Plane si filiam haberem, auriculas illi praeci-
derem. Mulieres si non essent, omnia pro luto habe-
remus; nunc hoc est caldum meiere et frigidum

potare.”

Interim mulieres sauciae inter se riserunt ebriaeque
iunxerunt oscula, dum altera diligentiam matris
familiae iactat, altera delicias et indiligentiam viri.
Dumque sic cohaerent, Habinnas furtim consurrexit
pedesque Fortunatae correptos super lectum immisit.
“Au au” illa proclamavit aberrante tunica super
genua. Composita ergo in gremio Scintillae incensissi-
mam1 rubore faciem sudario abscondit.

Interposito deinde spatio cum secundas mensas
Trimalchio iussisset afferri, sustulerunt servi omnes
mensas et alias attulerunt, scobemque croco et minio
tinctam sparserunt et, quod nunquam ante videram,

¹incensissimam Reinesius: indecens imam.

128

¹ ...m-„n-

