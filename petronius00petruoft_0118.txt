52

TITUS PETRONIUS ARBITER

de terra; collisa erat tanquam vasum aeneum3 deinde
martiolum de sinu protulit et phialam otio belle cor-
rexit. Hoc facto putabat se solium¹ Iovis tenere,
utique postquam Caesar² illi dixit: ‘ Numquid alius scit
hanc condituram vitreorum?' vide modo. Postquam
negavit, iussit illum Caesar decollari: quia enim, si
scitum esset, aurum pro luto haberemus. In argento
plane studiosus sum. Habeo scyphos urnales plus
minus C: quemadmodum Cassandra occidit filios suos,
et pueri mortui iacent sic ut vivere3 putes. Habeo
capides⁴ Μ, quas reliquit patrono meo Mummius,⁵ ubi
Daedalus Niobam in equum Troianum includit. Nam
Hermerotis pugnas et Petraitis in poculis habeo,
omnia ponderosa; meum enim intelligere nulla pecunia
vendo.’'

Haec dum refert, puer calicem proiecit. Ad quem
respiciens Trimalchio “Cito'' inquit “te ipsum caede,
quia nugax es.'' Statim puer demisso labro orare.
At ille “Quid me’' inquit “ rogas? Tanquam ego tibi
molestus sim. Suadeo, a te impetreS, ne sis nugax.''
Tandem ergo exoratus a nobis missionem dedit puero.
Ille dimissus circa mensam percucurrit . . .

et “Aquam foras, vinum intro'’ clamavit . . .
excipimus urbanitatem ioeantis, et ante omnes Aga-
memnon, qui sciebat, quibus meritis revocaretur ad

¹solium Heinsius: coleum.

² Caesar added by Buecheler.

³sic ut vivere Heinsius: sicuti vere.

⁴capides M Buecheler: capidem.

⁵ patrono meo Mummius Buecheler: patronorum meus.

90

