114

TITUS PETRONIUS ARBITER

Dum haec taliaque iactamus, inhorruit mare nu·

besque undique adductae obruere tenebris diem. Dis-
currunt nautae ad officia trepidantes velaque tempe-
stati subducunt. Sed nec certos fluctus ventus impulerat,
nec quo destinaret cursum, gubernator sciebat. Siciliam
modo ventus dabat, saepissime [in oram] Italici litoris
aquilo possessor convertebat huc illuc obnoxiam ratem}
et quod omnibus procellis periculosius erat, tam spissae
repente tenebrae lucem suppresserant, ut ne proram
quidem totam gubernator videret. Itaque hercules
postquam maris ira infesta² convaluit, Lichas trepidans
ad me supinas porrigit manus et “tu ” inquit “Encolpi,
succurre periclitantibus et vestem illam divinam Ἰ si·-
strumque redde navigio. Per fidem, miserere, quem-
admodum quidem soles.”

Et illum quidem vociferantem in mare ventus ex-
cussit, repetitumque infesto gurgite procella circumegit
atque hausit. Tryphaenam autem prope iam fide-
lissimi rapuerunt servi, scaphaeque impositam cum
maxima sarcinarum parte abduxere certissimae morti. . .

Applicitus cum clamore flevi et “Hoc” inquam “a
diis meruimus, ut nos sola morte coniungerent? Sed
non crudelis fortuna concedit. Ecce iam ratem fluctus
evertet, ecce iam amplexus amantium iratum dividet
mare. Igitur, si vere Encolpion dilexisti, da oscula,
dum licet, et ultimum hoc gaudium fatis properantibus
rape.’' Haec ut ego dixi, Giton 'vestem deposuit

¹ ratem Goldast: partem.
² maris era infesta Buecheler .· manifesta.

⁶238

