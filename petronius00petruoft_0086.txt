TITUS PETRONIUS ARBITER

summam, parum illi bona lana nascebatur3 arietes a
Tarento emit, et eos culavit in gregem. Mel Atticum
ut domi nasceretur, apes ab Athenis iussit afferri3
obiter et vernaculae quae sunt, meliusculae a Grae-
culis fient. Ecce intra hos dies scripsit, ut illi ex
India semen boletorum mitteretur. Nam mulam
quidem nullam habet, quae non ex onagro nata sit.
Vides tot culcitras: nulla non aut conchyliatum aut
coccineum tomentum habet. Tanta est animi beati—
tudo. Reliquos autem collibertos eius cave contem-
nas. Valde sucossi sunt. Vides illum qui in imo
imus recumbit: hodie sua octingenta possidet. De
nihilo crevit. Modo solebat collo suo ligna portare.
Sed quomodo dicunt—ego nihil scio, sed audivi—-
quoml Incuboni pilleum rapuisset, [et] thesaurum in-
venit. Ego nemini invideo, si quid² deus dedit. Est
tamen sub alapa et non vult sibi male. Itaque proxime
casam³ hoc titulo proscripsit: ‘C. Pompeius Diogenes
ex kalendis Iuliis cenaculum loeat3 ipse enim domum
emit.' Quid ille qui libertini loco iacet, quam bene
se habuit. Non impropero illi. Sestertium suum

vidit decies, sed male vacillavit. Non puto illum

¹ quom Buecheler: quomodo.
²quid Buecheler: quo.
³casam Buecheler: cum.

58

