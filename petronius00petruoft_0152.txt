66

TITUS PETRONIUS ARBITER

tinuoque vinum et caldam poposcit. Delectatus hac
Trimalchio hilaritate et ipse capaciorem poposcit
scyphum quaesivitque, quomodo acceptus esset,
“Omnia’' inquit “habuimus praeter te3 oculi enim
mei hic erant. Et mehercules bene fuit. Scissa lau-
tum novendiale servo suo misello faciebat, quem
mortuum manu miserat. Et puto, cum vicensimariis
magnam mantissam habet3 quinquaginta enim milli-
bus aestimant mortuum. Sed tamen suaviter fuit,
etiam si coacti sumus dimidias potiones super ossucula
eius effundere.” “Tamen'’ inquit Trimalchio “quid
habuistis in cena?” “Dicam” inquit “si potuero ; nam
tam bonae memoriae sum, ut frequenter nomen meum
obliviscar. Habuimus tamen in primo porcum poculo
coronatum et circa sav1unculum¹ et gizeria optime
facta et certe betam et panem autopyrum de suo sibi,
quem ego malo quam candidum3 et vires facit, et cum
mea re [causa]² facio, non ploro. Sequens ferculum
fuit scriblita frigida et super mel caldum infusum ex-
cellente Hispanum. Itaque de scriblita quidem non
minimum edi, de melle me usque tetigi. Circa cicer
et lupinum, calvae arbitratu et mala singula. Ego
tamen duo sustuli et ecce in mappa alligata habeo3
nam si aliquid muneris meo vernulae non tulero, ha-
bebo convicium. Bene me admonet domina mea. In
prospectu habuimus ursinae frustum, de quo cum im-

prudens Scintilla gustasset, paene intestina sua vomu-

¹saviuncu1um Hildebrand: saucunculum.
² causa bracketed by Buecheler.

124

