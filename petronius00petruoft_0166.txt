TITUS PETRONIUS ARBITER

mihi contingat tuo beneficio post mortem vivere3
praeterea ut sint in fronte pedes centum, in agrum
pedes ducenti. Omne genus enim poma volo sint
circa cineres meos, et vinearum largiter. Valde enim
falsum est vivo quidem domos cultas esse, non curari
eas, ubi diutius nobis habitandum est. Et ideo ante
omnia adici volo: ‘hoc monumentum heredem non
sequitur.’l Ceterum erit mih icurae, ut testamento
caveam, ne mortuus iniuriam accipiam. Praeponam
enim unum ex libertis sepulcro meo custodiae causa,
ne in monumentum meum populus cacatum currat.
Te rogo, ut naves etiam ....... monumenti mei
facias plenis velis euntes, et me in tribunali sedentem
praetextatum cum anulis aureis quinque et nummos in
publico de sacculo effundentem3 scis enim, quod epu-
lum dedi binos denarios. Faciatur, si tibi videtur, et
triclinia. Facias et totum populum sibi suaviter faci-
entem. Ad dexteram meam ponas statuam Fortunatae
meae columbam tenentem: et catellam cingulo alliga-
tam ducat: et cicaronem meum, et amphoras copiosas
gypsatas, ne effluant vinum. Et urnam licet fractam
sculpas, et super eam puerum plorantem. Horologium
in medio, ut quisquis horas inspiciet, velit nolit, nomen

² sequitur Buecheler: sequatur. The phrase, like in fronte

and in agrum above, is written with Horace Satires i , 8, 12-13.
in mind. H.M.H.N.S. is a common inscription on tombs.

138

