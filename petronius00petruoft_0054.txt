¹9

L

20

TITUS PETRONIUS ARBITER

Contemni turpe est, legem donare superbum;
hoc amo, quod possum qua libet ire via.

Nam sane et sapiens contemptus iurgia nectit,
et qui non iugulat, victor abire solet’' . . . .

Complosis deinde manibus in tantum repente risum
effusa est, ut timeremus. Idem ex altera parte et
ancilla fecit, quae prior venerat, idem virguncula, quae
una intraverat. Omnia mimico risu exsonuerant, cum
interim nos, quae tam repentina esset mutatio ani-
morum facta, ignoraremus ac modo nosmet ipsos modo
mulieres intueremur . . . .

Ι “Ideo vetui hodie in hoc deversorio quemquam
mortalium admitti, ut remedium tertianae sine ulla
interpellatione a vobis acciperem.'’ Ut haec dixit
Quartilla, Ascyltos quidem paulisper obstupuit, ego
autem frigidior hieme Gallica factus nullum potui
verbum emittere. Sed ne quid tristius expectarem,
comitatus faciebat. Tres enim erant mulierculae, si
quid vellent conari, infirmissimae, scilicet contra nos,
quibus si nihil aliud, virilis sexus esset. Et praecincti
certe altius eramus. Immo ego sic iam paria compo-
sueram, ut si depugnandum foret, ipse cum Quartilla
consisterem, Ascyltos eum ancilla, Giton cum vir-

gine . . . .
Tunc vero excidit omnis constantia attonitis, et
mors non dubia miserorum oculos coepit obducere . . . .

“Rogo'' inquam “domina, si quid tristius paras,
celerius confice3 neque enim tam magnum facinus
admisimus, ut debeamus torti perire’' . . . .

26

