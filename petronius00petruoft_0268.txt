115

TITUS PETRONIUS ARBITER

meaque tunica contectus exeruit ad osculum caput.
Et ne sic cohaerentes malignior fluctus distraheret,
utrumque zona circumvenienti praecinxit et “81 nihil
aliud, certe diutius'’ inquit “iunctos nos mare1 feret,
vel si voluerit misericors ad idern litus expellere, aut
praeteriens aliquis tralaticia humanitate lapidabit, aut
quod ultimum est iratis etiam fluctibus, imprudens
harena componet.” Patior ego vinculum extremum,

et veluti lecto funebri aptatus exspecto mortem iam
non molestam. Peragit interim tempestas mandata
fatorum omnesque reliquias navis expugnat. Non
arbor erat relicta, non gubernacula, non funis aut
remus, sed quasi rudis atque infecta materies 'ibat cum
fluctibus . . .

Procurrere piscatores parvulis expediti navigiis ad

praedam rapiendam. Deinde ut aliquos viderunt, qui .

suas opes defenderent, mutaverunt crudelitatem in
auxilium . . .

Audimus murmur insolitum et sub diaeta magistri
quasi cupientis exire beluae gemitum. Persecuti igitur
sonum invenimus Eumolpum sedentem membranaeque
ingenti versus ingerentem. Mirati ergo, quod illi
vacaret in vicinia mortis poema facere, extrahimus
clamantem iubemusque bonam habere mentem. At
ille interpellatus excanduit et “Sinite - me” inquit

“sententiam explere; laborat carmen in fine. ” Inicio
ego phrenitico manum iubeoque Gitona accedere et in
terram trahere poetam mugientem.. .

Hoc opere tandem elaborato casam piscatoriam
subimus maerentes, cibisque naufragio corruptis

¹iunctos nos mare Faber .· iuncta nos mors.

240

