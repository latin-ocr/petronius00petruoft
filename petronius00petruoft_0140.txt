61

TITUS PETRONIUS ARBITER

cidere. Rati ergo sacrum esse fericulum tam religioso
apparatu perfusum, consurreximus altius et “ Augusto,
patri patriae, feliciter’' diximus. Quibusdam tamen

etiam post hanc venerationem poma rapientibus et

ipsil mappas implevimus, ego praecipue, qui 'nullo sa-

tis amplo munere putabam me onerare Gitonis sinum.

Inter haec tres pueri candidas succincti tunicas in-
traverunt, quorum duo Lares bullatos super mensam
posuerunt, unus pateram vini circumferens “dii pro-
pitii” clamabat.

Aiebat autem unum Cerdonem, alterum Felicionem,
tertium Lucrionem2 vocari. Nos etiam veram imagi-
nem ipsius Trimalchionis, eum iam omnes basiarent,
erubuimus praeterire.

Postquam ergo omnes bonam mentem bonamque
valitudinem sibi optarunt, Trimalchio ad Nicerotem
respexit et “solebas ” inquit “suavius esse in convictu 3
nescio quid nunc taces nec muttis. Oro te, sic felicem
me videas, narra illud quod tibi usu venit.'¹ Niceros
delectatus affabilitate amici “ omne me '’ inquit “ lucrum
transeat, nisi iam dudum gaudimonio dissilio, quod te
talem video. Itaque hilaria mera sint, etsi timeo istos
scholasticos, ne me rideant. Viderint: narrabo tamen:
quid enim mihi aufert, qui ridet? Satius est rideri
quam derideri.'’ “Haec ubi dicta dedit,” talem fabu-
lam exorsus est:

“ Cum adhuc servirem, habitabamus in vico angusto,
nunc Gavillae domus est. Ibi, quomodo dii volunt,
amare coepi uxorem Terentii coponis: noveratis Me-

¹ipsi Heinsius: ipsas.
² Lucrionem Reinesius: lucronem.

112

*mn . .. .

-x „un-n. ,--ι,

