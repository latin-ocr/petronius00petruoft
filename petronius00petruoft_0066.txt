TITUS PETRONIUS ARBITER

L Ι Abiecti in lectis sine metu reliquam exegimus
noctem. . . .

H ἢ Ι Venerat iam tertius dies, id est expectatio liberae
cenae, sed tot vulneribus confossis fuga magis placebat,

quam quies. Itaque cum maesti deliberaremus,
quonam genere praesentem evitaremus procellam,
unus servus Agamemnonis interpellavit trepidantes
et “Quid? vos” inquit “nescitis, hodie apud quem
fiat? Trimalchio, lautissimus homo, horologium in
triclinio et bucinatorem habet subornatum, ut subinde
sciat, quantum de vita perdiderit.'’ Amicimur ergo
diligenter obliti omnium malorum, et Gitona libentis-
sime servile officium tuentem usque hoe iubemus in
27 balnea¹ sequi. Nos interim vestiti errare coepimus . . .
immo iocari magis et circulis [ludentem]² accedere,
HL cum subito Ι videmus senem calvum, tunica vestitum
russea, inter pueros capillatos ludentem pila. Nec
tam pueri nOS, quamquam erat operae pretium, ad
spectaculum duxerant, quam ipse pater familiae, qui
soleatus pila prasina exercebatur. Nec amplius eam
repetebat quae terram contigerat, sed follem plenum
habebat servus sufficiebatque ludentibus. Notavimus
etiam res novas. Nam duo spadones in diversa parte
circuli stabant, quorum alter matellam tenebat argen-
team, alter numerabat pilas, non quidem eas quae inter
manus lusu expellente vibrabant, sed eas quae in
terram decidebant. Cum has ergo miraremur lautitias,
H Ι accurrit Menelaus et “ Hic est” inquit “apud quem
cubitum ponetis, et quidem³ iam principium cenae
videtis? Et iam non loquebatur Menelaus eum
¹ balnea jahn: balneo.

2 ludentem bracketed by Buecheler.
³ quidem Buecheler .· quid.

38

